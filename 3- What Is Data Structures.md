# Veri Yapıları

Programlama ve algoritmalardan sonra geldik veri yapılarına. O zaman İlk sorumuzu sorarak başlıyorum yazıma.

**Nedir bu Veri Yapıları?**

Öncelikle algoritmanın ve programlamanın neler olduğunu, neyi ifade ettiğini anladığımızı, aklımızda bu kelimelerin karşılıklarını doldurduğumuzu düşünüyorum.

Veri dediğimiz olgu, ham bilgi parçacıklarıdır. Biz bi bilgilere bilgisayar ortamında ***veri*** deriz.

En temelde şunun farkına varmamız gerekiyor. Bilgisayar ortamında, ürettiğimiz her şey birer veridir. Ya bu verileri bilgisayar ortamına kaydederiz, ya da bu verileri okuruz. Her şey bu iki durumun üzerine kuruludur. Word belgesi açıp içerisine bir şeyler yazıyoruz, karalıyoruz. Bu yaptığımız olay bir veri üretmektir. Bilgisayar ortamına bir veri yazmaktır. Sonra bu yazdığımız word belgesini arkadaşımıza okutmak için tekrardan açtığımızda ise, yaptığımız işlem var olan veriyi okumaktır. İyi tamam hoş da algoritma bunun neresinde? Bu verileri yazma ve okuma işlemlerini de algoritma kurallarına göre yapıyoruz.

Veri yapısı ise, verilerin bilgisayar ortamında saklanması, işlenmesi ve yönetilmesi için oluşturulan veri kümeleri / koleksiyonlarıdır. Verilerin hangi düzene göre dizileceğini belirleyen farklı yapılar mevcuttur. 🙂 Örnek vermek gerekirse; array, list, stack, queue, hash, vector, map vs. (Bu veri yapılarının İngilizce olarak telaffuzlarını daha doğru buluyorum.)

Şimdi tanımlamayı da yaptığımıza göre geldik diğer önemli sorumuza?

**Neden Veri Yapılarına İhtiyaç Duyuyoruz?**

Bir adet veriyi yönetmenin maliyeti ile bir milyon veriyi yönetmenin maliyeti aynı mıdır? Ya da bir veriyi, on adet veri içerisinde aramanın / sorgulamanın maliyeti ile bir milyon veri içerisinde aramanın / sorgulamanın maliyeti bir midir?

Maliyet dediğimiz şey aslında performans, zaman ve donanımdır(bellek, enerji tüketimi vs). Veri yapılarının ve algoritmaların olabildiğince performanslı ve hızlı bir şekilde çalışmasını isteriz. Tabi bunları yaparken, sistemi kullanan kişi sayısının da beklediğimiz düzeyde olmasını isteriz. Bu sebepten dolayı aynı amaca yönelik farklı algoritmalar ortaya çıkmıştır. Hepsinin avantajları ve dezavantajları vardır. O anki senaryoya göre, uygun olan bir tanesini seçeriz.

Temel veri yapılarını iki grupta inceliyoruz. Lineer veri yapıları ve Lineer olmayan veri yapıları

- **Lineer Veri Yapıları**
    
    Lineer Veri Yapıları da statik ve dinamik olarak iki grupta incelenir. 
    
    - Statik Veri Yapıları
        
        Array
        
    - Dinamik Veri Yapıları
        
        Stack
        
        Queue
        
        Linked List
        
    
- **Lineer Olmayan Veri Yapıları**
    
    Tree
    
    Graph
    
    Sizleri sıkmamak ve daha fazla teknik bilgi vermemek adına bu yazımı burada sonlandırıyorum. Bu veri yapılarının avantajlarını ve dezavantajlarını yazdığım başka bir yazımda görüşmek üzere…
