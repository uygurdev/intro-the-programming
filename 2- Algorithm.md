# Algoritmalar

Bir problemi çözmek için, izlenmesi geren yolun adım adım tasarlanmasına ***algoritma*** denir.

Algoritma bir problemi çözmek için tasarlanan yollardır. Programlama dilleri vasıtası ile, tasarlanan algoritma adımları izlenerek, var olan bir probleme çözüm üretmiş oluruz. Algoritma tasarlanırken, açık ve net olunmalıdır. Basit düşünmeli, yalın bir şekilde tasarlanmalıdır. Aslında algoritma, bir problemi küçük parçalar halinde adım adım çözme işlemidir. Kısaca “**Böl parçala kodla**” olarak tanımlayabilirim 😀 

Örnek olarak, girilen iki sayının ortalaması nedir? gibi bir problemin algoritması şöyle olacaktır.

- Başla
- İlk sayıyı girin
- İkinci sayıyı girin
- Çıkan sonuç / 2 işlemini gerçekleştir.
- Sonucu ekranda göster.
- Bitir

Örnekte de olduğu gibi algoritmaların bir başlangıç ve bitiş komutları vardır. Yapılacak işlemler adım adım tasarlanır ve uygulanır. Bize gelen isteği analiz ettik, işleri böldük, adımlara parçaladık ve kodlamasını yaptık.

![flow-chart.jpg](flow-chart.jpg)

Algoritmaları yukarıdaki gibi kelimelerle ifade edebileceğimiz gibi evrensel olarak da tanımlayabileceğimiz şemalara sahiptir. Bu şemalara **akış şemaları** denir. 

![flow-chart-example.jpg](flow-chart-example.jpg)

Yukarıda kelimelerle ifade ettiğimiz algoritmanın akış şemasına göre ifadesi yandaki gibidir. Her algoritmanın başla ve bitir noktaları bellidir. Bunun arasında ise işlemlerimizi belirtiriz. Her şeklin bir anlamı vardır ve bu anlamlar evrenseldir. Hayatımızdaki bütün işlemlerimizi yaparken ister istemez aslında bu teknikten faydalanırız. İşlerimizi adım adım bir sıraya koyarak yaparız. Fakat bunları yaparken çoğu zaman farkında olmayız. Günlük olarak yaptığımız işlemleri bir kağıda dökecek olsak ya da bir görsel şemasını çıkartacak olsak böyle yaparız. Sizler de algoritma mantığını daha iyi anlayabilmek için, günlük hayatta yaptığınız işleri adım adım bir kağıda dökerek daha iyi kavrayabilirsiniz. Benden size ufak bir tüyo; Ne kadar çok detay verirsek, açık ve net olursak mükemmele yakın algoritma elde ederiz 🙂

Son olarak, Bir problemin algoritmasını çıkardıktan sonra, geriye artık sadece programlama dili ile bunu gerçeklemek kalıyor. Gerçek dünyadan şöyle örnekleme yaparsak;

- Çilekli pasta yapımı → problemin tanımı (girilen iki sayının ortalaması nedir?)
- Malzemeler → değişkenler, içerikler (2 adet sayı)
- Tarifi → algoritmalar (Başla → ……. → ……. → Bitir)
- Kullandığın araçlar → programlama dili (Kaba Kod - Pseudo-Code)

şeklinde bir örnekleme yapmak sanırım yanlış olmaz. Daha önce dediğim gibi kullandığımız araçlar bir demir kap da olabilir, cam kase de olabilir, porselen tabak da olabilir. Burada bir fanatiklik yapmak gereksiz ve anlamsızdır. Önemli olan problemi çözmektir. Çünkü artık bizler birer programcıyız. İşimiz problem çözmektir. 🙂

Umarım bu konuyu da en temel, basit ve yalın bir şekilde anlatabilmişimdir. Bir sonraki yazı da görüşmek üzere… 🙂