# Başlamadan Önce…

Kaliteli bir programcı olma serüvenine başlamadan önce, en temelde birkaç noktayı iyi bilmemiz gerekiyor ve her şeyden önce bu yolda yürüyeceğimize emin miyiz sorusunu kendimize sormamız gerekiyor. Eğer bu yoldan geri dönmeyeceksek ve emin adımlarla ilerleyeceksek, dikenli yolda ayaklarımızın kanamasını önemsemeyip yolun sonundaki beyaz ışığı görecek cesaretimiz varsa, programcı olma yoluna sağlam bir giriş yapıyoruz demektir.

Eğer eminsek, tecrübe ettiğim kadarıyla, başlangıç için en önemli noktalardan birine geldik. ***Soru sormak!***

Bu dünyada bir şeyi öğreniyorsak, mutlaka kendimize sormamız gereken bir kaç soru var. Daha iyi anlayabilmek ve o şeyi aklımızda daha iyi bir zemine, mantığa oturtabilmek için, bu soruları sormalı ve bu sorular çerçevesinde öğrenmek, bana göre* daha iyi bir öğrenme yolunun kapılarını açar.

***Bu noktadan sonra anlatacaklarım tamamen kendi kişisel tecrübelerime ve bireysel öğrenme metodolojilerime dayanmaktadır.***

Geldik sormamız gereken sorulara. Nedir bu sorular? 

- Öğreneceğimiz ***şey* NEDİR***?
    
    Öncelikle öğrenmeye çalıştığımız şey nedir?, ne değildir? Hangi amaca hizmet etmektedir. Kısaca amacını öğrenmemiz, bilmemiz ve aklımızdaki bütün soru işaretlerini gidermemiz gerekiyor. Öğrenmeye ya da kullanmaya çalıştığımız şeyin tam olarak ***ne*** olduğunu bilmiyorsak, ilerde kesinlikle zorluklar yaşayacağız demektir. 
    
    *Bu bir programlama dili, bir paket, kütüphane, framework ya da kısaca her şey olabilir.
    
- Öğreniyor Olduğumuz şeye **Neden** ihtiyacımız var?
    
    Öğreniyor olduğumuz şeyin ne olduğunu, tanım olarak aklımızda soru işareti kalmayacak şekilde öğrendik. Ne olduğunu biliyoruz artık. Peki o şeye neden ihtiyacımız var? Geliştirilen her şeyin bir amacı vardır. Hepsi var olan bir probleme çözüm olarak ortaya çıkmıştır. Bu sebepten, hepsinin avantajları ve dezavantajları vardır. Bu sorunun cevabını öğrenmenin bize şöyle bir avantajı olacaktır. İlerde bir problemle karşılaştığımızda, nerede, neyi, neye göre seçmemiz gerektiğinin kararını verme tecrübesini kazanmış olacağız. Bu bağlamda, öğreniyor olduğumuz şeye neden ihtiyacımız olduğunu da, aklımızda soru işareti kalmayacak ölçüde öğrenmemiz, biliyor olmamız gerektiğine inanıyorum.