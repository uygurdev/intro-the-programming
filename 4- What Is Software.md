# Yazılım Nedir?

**Yazılım Nedir?**

Bir problem ve çözümü için, veri yapılarını kullanarak, algoritmalar oluşturup, programlama dili vasıtası ile bir yapı inşa ettik. Bu yapıya işte **yazılım** denir. Aslında en küçük yapılardan bütüne doğru bir anlatımı tercih etmemin sebebi, olayı daha iyi kavrayabilmeyi sağlamaktı.

Şöyle bir etrafımıza baktığımızda yazılımın her yerde olduğunu görürsünüz. Telefonlar, bilgisayarlar, çamaşır makineleri, bulaşık makineleri, fırınlar, airfryerler, otomobiller, otomatlar, uydu alıcıları vs…

Neredeyse bütün elektronik cihazlar, bir yazılım tarafından yönetilirler. Yazılımın çalışabilmesi için, en temelde, elektronik bir devre ve işlemci gereklidir. Bu donanımları etkin ve efektif bir şekilde kullanabilmek için de **işletim sistemleri**nden faydalanırız. Her işletim sisteminin ortaya çıkış amacı farklı olabilir. Günümüzde en popüler işletim sistemlerinin başında, linux, windows, macOS, android gibi işletim sistemleri gelir. En yalın hali ile, **işletim sistemi**, donanım ile son kullanıcı yani bizlerin kullandığı yazılımlar arasında köprü görevi kuran yani haberleşmelerine imkan sağlayan sistemlerdir. 

Yazılımlar, bu işletim sistemlerine bağlı olarak şekillenirler. Linux ortamında yazılan ve derlenen bir yazılım, windows ortamında çalışmaz. Aynı durum, windows ve macOS için de geçerlidir. İşletim sistemlerinin derleme ve yorumlama farklılıklarından kaynaklanmaktadır. Bundan dolayı, bir yazılımın birden fazla varyantı olabilir. Örneğin; en çok kullanılan internet tarayıcılarından biri olan, google chrome’un hem windows, hem linux, hem macOS, hem android, hem IOS, hem ChromeOS versiyonları vardır.

Yazılımın kapsamı platforma bağlı olarak değişiyor sonucunu çıkardığımıza göre, her ortama göre farklı yöntemler olduğunu ve bu doğrultuda hareket etmemiz gerektiğini biliyoruz artık. 

Bu kısa bilgilendirmenin sonuna geldik. Umarım en yalın ve basit haliyle aktarabilmişimdir :)
